---
layout: travel
title: "Ce vizitezi in Lisabona? | Ponturi City Break"
descriere: În Lisabona se pot vizita numeroase obiective turistice fascinante precum Turnul Belem, Mosteiro dos Jerónimos, Castelo de São Jorge, cartierele Bairro Alto și Alfama, precum și Oceanário de Lisboa, toate acestea oferind o incursiune fascinantă în istoria, cultura și frumusețea orașului.
description: În Lisabona se pot vizita numeroase obiective turistice fascinante precum Turnul Belem, Mosteiro dos Jerónimos, Castelo de São Jorge, cartierele Bairro Alto și Alfama, precum și Oceanário de Lisboa, toate acestea oferind o incursiune fascinantă în istoria, cultura și frumusețea orașului.
meta_image: assets/images/travel/lisabona/obiective-lisabona-featured.webp 
image: /assets/images/travel/lisabona/obiective-lisabona-featured.webp
author: "Cultural Nomad"
tara: PORTUGALIA
oras: LISABONA
lang: ro_RO
keyword: ce vizitezi in lisabona
date: 01.04.2023
tags: ['LISABONA', 'CITY BREAK', '2023']

---

---
## Ce vizitezi in Lisabona

**_În Lisabona se pot vizita numeroase obiective turistice fascinante precum Turnul Belem, Mosteiro dos Jerónimos, Castelo de São Jorge, cartierele Bairro Alto și Alfama, precum și Oceanário de Lisboa, toate acestea oferind o incursiune fascinantă în istoria, cultura și frumusețea orașului._**

{% include cta-cazare.html %}

Este o destinație vibrantă și plină de culori. Renumit pentru dispoziția călduroasă și însorită, orașul este binecuvântat cu o multitudine de monumente istorice, muzee de nivel mondial și alte lucruri uimitoare. Haideți să vedem cele mai interesante obiective turistice din Lisabona.

---
## Ponturi Lisabona

Iată câteva ponturi pentru a te bucura la maximum de vizita ta în Lisabona:

- Folosește transportul public: Lisabona are o rețea de transport public bine dezvoltată, care include metrou, tramvaie, autobuze și trenuri. Tramvaiul 28 este o alegere populară pentru a explora cartierele istorice.

- Achiziționează un card turistic: Cardul Lisboa permite accesul gratuit sau cu reducere la diverse atracții turistice și mijloace de transport. Este disponibil pentru perioade de 24, 48 sau 72 de ore.

- Optează pentru o plimbare pe jos: Lisabona este un oraș cu dealuri, dar o plimbare pe jos îți va permite să descoperi străduțele înguste, azulejos și detaliile arhitecturale care fac orașul unic.

- Poartă încălțăminte comodă: Datorită străzilor pavate și dealurilor, este esențial să ai încălțăminte comodă și potrivită pentru a explora orașul.

- Explorează cartierele: Fiecare cartier are un caracter distinct. Nu rata o plimbare prin Bairro Alto, Alfama, Chiado sau Baixa.

- Savurează gastronomia locală: Încearcă specialitățile portugheze, precum pasteis de nata (plăcinte cu cremă), bacalhau (cod) și vinho verde (vin verde).

- Apreciază cultura Fado: Fado este un gen muzical tradițional portughez, caracterizat prin melancolie și emoție profundă. Există numeroase localuri în Lisabona unde poți experimenta o noapte de fado autentic.

- Alege o excursie de o zi: Dacă ai timp, vizitează Sintra, Cascais sau Costa da Caparica, care se află în apropiere și oferă atracții naturale și culturale unice.

- Fii atent la buzunare: Ca în orice oraș turistic, furturile din buzunare pot fi o problemă. Ai grijă de bunurile tale și evită să afișezi obiecte de valoare în locuri aglomerate.

- Planifică-ți vizita în funcție de sezon: Lisabona are un climat mediteranean, cu veri calde și ierni blânde. Primăvara și toamna sunt cele mai bune perioade pentru a vizita orașul, când vremea este plăcută și aglomerația este mai redusă.

## Turnul Belem
---

<span class="drop">C</span>unoscut și sub numele de Turnul Sfântului Vincent, Turnul Belem este așezat pe ceea ce mai demul era o insulă în râul Tagus. Datează încă din 1515 și a fost construit cu scopul de a apăra orașul Lisabona de invadatori. 

Ani mai târziu, a fost transformat în far și casă de oaspeți. Este situat foarte aproape de Mănăstirea Jeronimos.

Turnul a fost construit de arhitectul și sculptorul Francisco de Arruda în stil Manuelian și în 1983 a fost inclus în patrimoniu mondial de UNESCO.  

<img src="/assets/images/travel/lisabona/belem-tower-2.webp" alt="{{ page.keyword }} turnul belem">

### Ce găsim la interior

Parterul acestei bijuterii arhitecturale are 16 ferestre cu tunuri. Vizita include și turul puțurilor și gropilor în care erau aruncați prizonierii.

Turnul are 5 etaje iar deasupra este poziționată o terasă. Etajele sunt conectate între ele prin scări în formă de spirală foarte înguste. În zilele aglomerate este destul de dificil deoarece va trebui să aștepți la coadă pentru a urca și a coborî.

Etajele sunt denumite dinspre parter spre ultimul etaj, astfel:

- Sala Guverantorului
- Sala Regelui 
- Sala Vizitatorilor
- Capela
- Acoperisul Terasă.

<img src="/assets/images/travel/lisabona/belem-tower.webp" alt="{{ page.keyword }} turnul belem">

Pe fațada vestică a turnului este amplasat un balaur în forma unui rinocer. Interesant este faptul că în anul 1513, Portughezii au văzut pentru prima dată un rinocer ce a fost adus din india.


## Tramvaiul 28
---

<span class="drop">S</span>an Francisco este popular pentru troilebuze, Londra pentru autobuzele roșii cu etaj iar **Lisabona** este populară pentru tramvaiele sale. Linia 28, care se întinde de la Martim Moniz la Campo Ourique, are un traseu foarte frumos pentru turiști. 

<img src="/assets/images/travel/lisabona/tram-28.webp" alt="{{ page.keyword }} tramvai 28">

Nu numai că traversează unele dintre cele mai populare cartiere, incluzând aici Graca, Baixa și Bairro Alto, dar trece în revistă și câteva obiective turistice precum Castelul St. George și Alfama. 

Odată cu ruta, tramvaiele în sine fac parte din experiență. Multe dintre tramvaiele Lisabonei sunt aceleași care au fost folosite în cel de-al doilea război mondial. Așadar, nu vă așteptați la aer condiționat sau la o călătorie lină de-alungul colinelor. Însă, stați fără grijă, vizitatorii consideră totul parte din șarmul tramvaielor.

<img src="/assets/images/travel/lisabona/tram-28-1.webp" alt="{{ page.keyword }} tramvai 28">

### Ponturi și trucuri utile

- Călătorește dimineața sau seara pentru a evita cozile
- Îmbarcă la Martim Moniz (sau Campo Ourique) deoarece sunt mai multe șanse să prinzi un scaun
- Fii cu băgare de seama la hoții de buzunare
- Cumpără-ți un bilet de transport public cu valabilitate 24 de ore din orice stație de metrou
- Călătorește pe toată ruta deoarece sunt atât de multe de văzut
- Dacă nu prinzi loc și stai în picioare ține-te foarte bine deoarece frânele sunt foarte bruște

### Hoții de buzunare

Din păcate linia de tramvai 28 este plină de hoți de buzunare. Aceștia sunt oportuniști și îi caută pe turiștii sunt neatenți. 

Niciodată nu lăsa camere scumpe să atârne de umăr deoarece cureaua se poate tăia, întotdeauna pune lucrurile de valoare în geantă și poartă geanta sau ghiozdanul în față. Hoții de obicei tind să prăduiască atunci când tramvaiele sunt aglomerate și țintele principale sunt persoanele care stau aproape de ieșiri. 

Hoții nu sunt Portughezi, sunt bande organizate din estul Europei și pot fi atât bărbați cât și femei.

### Ore de plecare, timp de călătorie și rută

Linia lui 28 este una importantă din rețeaua de transport a **Lisabonei** fapt rezultat din frecvența și orele de operare. Tramvaiele încep la 6 dimineața și continuă până seara târziu, la orele 10:30.

Tramvaiele sunt adesea întârziate în trafic pe străzile înguste sau chiar de multe ori forțate să oprească din cauza mașinilor parcate neregulamentar. 

<img src="/assets/images/travel/lisabona/tram-28-2.webp" alt="{{ page.keyword }} tramvai 28">

Ruta: **Martim Moniz – Graca – Portas de Sol – Se Cathedral – Rua Conceição (southern Baixa) – Chiado – Sao Bento – Estrela - Campo Ourique și retur.**

Cea mai aglomerată parte este între Baixa și Alfama, însă în sezon toată ruta este la fel. Partea vestică a rutei, între Sao Bento și Campo Ourique, tinde să fie mai liniștită.

## Castelul Sao Jorge
---

<span class="drop">A</span>mplasat pe vârful celei mai înalte coline din **Lisabona**, São Jorge, castelul cu același nume este unul dintre cele mai emblematice simboluri ale orașului. 

<img src="/assets/images/travel/lisabona/sao-jorge-2.webp" alt="{{ page.keyword }} Castelul São Jorge">

Siliueta castelului iese în evidență atât pe timp de zi cât și pe timp de noapte când este luminată. Pe aceeași colină mai sunt găzduite și două dintre cartierele orașului, Alfama și Castelo.

O mică fortăreață construită de către vizigoți, a fost cetate de scaun în Portugalia pentru o perioadă de peste 400 de ani. Deși reabilitat în anul 1920 construcția nu își pierde câtuși de puțin din farmec.

### Fapte interesante..

Există două secțiuni distincte ale castelului; Castelul Moorish construit îninte de secolul 12 și Palatul Royal construit undeva între secolele 13 și 14. Din Palatul Royal nu a mai rămas aproape nimic după ce a fost convertit în bază militară și distrus apoi de cutremurul din 1755. Întergul castel a fost distrus dar restaurat extensiv în anul 1920 de către guvernul republicii.

<img src="/assets/images/travel/lisabona/sao-jorge-1.webp" alt="{{ page.keyword }} Castelul São Jorge">

Nu trebuie să ratați uriașul desen ce reprezintă **Lisabona** înainte de cutremurul din 1755. Acesta este găzduit în Nucleo Museologico în clădirile din vechiul palat. Pictura este fascinantă deoarece arată catedrala Se cu un turn, vechea biserică Igreja Antonio, vechile ziduri Moorish și cum castelul era singura construcție de pe deal.
 
### Vizitarea castelului 

O vizită completă a castelului va dura aproximativ toată dimineața, având în vedere că zona este una extinsă. Dincolo de cele 11 turnuri ale castelului, vei putea vizita un și mic muzeu. De asemenea ai și un bar/ restaurant unde vei putea lua masa îniante de a continua explorarea **Lisabonei**.

După castel poți face o plimbare pe străzile din vecinătate. Pe dealul Sao Jorge este amplasată și **Catedrala Lisabona**.

Fortăreața oferă cea mai bună vedere asupra zonei de est a Lisabonei.
<img src="/assets/images/travel/lisabona/sao-jorge.webp" alt="{{ page.keyword }} Castelul São Jorge">

### Program și prețuri

Prețul biletului de intrare este de **8.5 Euro** iar pentru copii sub 10 ani este gratuit. Există și o opțiune pentru familie care costă **20 Euro** și permite intrarea a doi adulți și doi copii sub 18 ani. 

În perioada Martie - Octombrie castelul este deschis între orele **09:00 - 21:00** și **09:00 - 18:00** în perioada Noiembrie - Februarie. Se poate intra cu maxim 30 de minute înainte de închidere.

Fiind unul dintre cele mai populare **obiective turistice din Lisabona** de obicei sunt cozi foarte mari la bilete și aglomerație mare în jurul orelor de prânz. Pentru o vizită mai relaxată ia în considerare orele dimineții sau cele de după masă.

<img src="/assets/images/travel/lisabona/sao-jorge-3.webp" alt="{{ page.keyword }} Castelul São Jorge8">

Monumentul oferă tururi informative și gratuite. Dacă prinzi unul dintre aceste tururi este recomandat să te alături. 

---
## Manastirea Jeronimos 
---

<span class="drop">M</span>ănăstirea Jeronimos este, alături de Turnul Belem, unul dintre cele mai importante **obiective turistice din Lisabona**. Aici regăsim mormântul lui Vasco da Gama. 

Locașul de cult a fost proiectat de arhitectul Diogo de Boitaca pentru a comemora întoarcerea lui Vasco da Gama din India. Construcția a început pe 6 ianuarie 1501 și nu a fost finalizată decât în secolul șaptesprezece. 

Curios este că mănăstirea a fost construită pe locul capelei Ermida do Restelo, acolo unde Vasco da Gama și restul echipajului s-au rugat înainte de călătoria spre coasta Africană a Indiei. 


https://lisbonlisboaportugal.com/Alfama-Lisbon/lisbon-castle-st-george.html
https://www.lisbon.net/sao-jorge-castle

### Biserica Santa Maria

Biserica Santa Maria este unică în lume. Se diferențiază de celelalte prin faptul că are un singur naos susținut de șase columne superb sculptate ce fac să pară că încăperea nu se mai termină.

Pe lângă Vasco da Gama aici mai găsim și mormântul lui Luis de Camoes, un scriitor și poet portughez.

Arcadele sunt magnifice, având fiecare columnă sculptată diferit cu colace de frânghie, monștri de mare, corali și alte motive maritime, toate sugestive lumii exploarării mărilor.

### Obiective turistice din apropiere

După vizitarea Mănăstirii Jeronimo vă puteți îndrepta către Muzeul de Arheologie, localizat în apropiere. Dar și Turnul Belem și Monumentul Descoperirilor sunt în apropiere. Aceste monumente vin din cea mai prosperă perioadă a Portugaliei și cu siguranță merită vizitate.

### Program și prețuri 

**Program:**

- Octombrie - Aprilie: 10:00 AM la 05:30 PM;
- Mai - Septembrie: 10:00 AM la 06:30 PM;
- Lunea închis;

**Prețuri:**

Biserică: gratuit;

Mănăstire: 

- Adulți: 10 Euro;
- Bătrâni (+65 ani): 50% discount;
- Copii (-12 ani): gratuit;
- Prima duminică a fiecărei luni: intrare gratuită;
- Intrare gratuită cu **Cardul Lisabona**

---
## Piata Rossio
---

<span class="drop">P</span>iața Rossio este cea mai plină de viața zonă a **Lisabonei**, inundată de baruri și restaurante. Denumită oficial Praça de D. Pedro IV, piața este sufletul Lisabonei unde își petrec timpul relaxându-se atât locuitorii cât și turiștii. 

<img src="/assets/images/travel/lisabona/rossio-2.webp" alt="{{ page.keyword }} piata rossio">

Situată în cartierul Baxia, foarte aproape de Restauradores Square, nu duce lipsă de monumente și obiective turistice:

### Columna lui Pedro IV

În centrul pieței este așezată columna lui Pedro IV al Portugaliei, cunoscut și ca Regele Soldat. La baza acesteia sunt 4 statuiete femei, ce reprezintă calități ale regelui: Justiție, Înțelepciune, Putere și Temperare.

<img src="/assets/images/travel/lisabona/rossio-3.webp" alt="{{ page.keyword }} piata rossio">

### Teatrul Național D. Maria 

Teatrul Național D. Maria a fost construit în 1842 în locul palatului Estaus, comandament al inchiziției portugheze. Deasupra fațadei teatrului este poziționată statuia lui Gil Vicente, un scriitor de piese de teatru și părintele teatrului portughez. 

### Stația de tren Rossio

Pe partea stângă a teatrului Național regăsim stația de tren, construită în 1887. Nu numai că este unul dintre cele mai atrăgătoare repere arhitecturale din Lisabona, dar este și una dintre cele mai intrigante stații de tren din Europa. 

<img src="/assets/images/travel/lisabona/rossio-4.webp" alt="{{ page.keyword }} piata rossio">

Stația, denumită în trecut Stația Centrală, face legătura între Lisabona și Sintra. Tunelul prin care trenul trebuie să treacă pentru a ajunge la stația Rossio a fost considerat, la momentul construirii (chiar și în zilele noastre), o minune a ingineriei, cel puțin la nivel național. 


Conform celor de la [lisbon.net](https://www.lisbon.net/rossio-square), Piața Rossio și împrejurimile acesteia oferă cele mai bune locuri de cazare din Lisabona.


---
## Monumentul Descoperirilor 

Monumentul Descoperirilor (în portugheză: Padrão dos Descobrimentos) este un monument impresionant situat pe malul râului Tejo, în cartierul Belem al Lisabonei. 

A fost construit în 1960 pentru a celebra 500 de ani de la moartea lui Infante Dom Henrique (Henric Navigatorul), un personaj important în epoca marilor descoperiri geografice ale Portugaliei.

Monumentul reprezintă o caravelă cu o înălțime de 52 de metri și este încoronat de o statuie a lui Infante Dom Henrique.

Pe părțile laterale ale monumentului se află 33 de statui care reprezintă personalități marcante din acea perioadă, precum exploratori, cartografi, regi, misionari și scriitori, printre care se numără Vasco da Gama, Pedro Álvares Cabral și Luís de Camões.

De la baza monumentului, poți urca pe terasa de observație pentru a te bucura de vederi panoramice asupra râului Tejo, Turnului Belem și Mosteiro dos Jerónimos.

Monumentul Descoperirilor este o atracție turistică populară și un loc important pentru a înțelege istoria și influența marilor explorări portugheze în lume.

---
## 4 zile in Lisabona - City Break 

Un city break de 4 zile în Lisabona este suficient pentru a explora principalele atracții și a te bucura de atmosfera orașului. Iată o propunere de itinerariu pentru a profita la maximum de vizita ta:

**Ziua 1: Centrul orașului și Chiado**

- Plimbă-te prin cartierele Baixa și Chiado pentru a admira arhitectura și magazinele locale.
- Explorează Praça do Comércio, Arco da Rua Augusta și ridica-te cu liftul Santa Justa pentru vederi panoramice.
- Vizitează Convento do Carmo, un monument istoric impresionant.
- Seara, ia cina într-un restaurant local și savurează specialitățile portugheze.

**Ziua 2: Belem și Monumentul Descoperirilor**

- Mergi în cartierul Belem pentru a explora Turnul Belem, Mosteiro dos Jerónimos și Monumentul Descoperirilor.
- Vizitează Muzeul Coleção Berardo pentru a admira arta modernă și contemporană.
- Nu uita să încerci delicioasele pasteis de nata de la Pastéis de Belém.
- Seara, ia cina într-un restaurant local și experimentează o noapte de fado autentic.

**Ziua 3: Alfama, Castelo de São Jorge și Bairro Alto**

- Începe ziua cu o plimbare prin cartierul Alfama și explorează străduțele sale întortocheate.
- Urcă la Castelo de São Jorge pentru a admira vederile panoramice și a explora fortificațiile.
- Plimbă-te prin Bairro Alto și apreciază atmosfera boemă și străduțele pavate.
- Seara, ia cina într-un restaurant din Bairro Alto și bucură-te de viața de noapte animată.

**Ziua 4: Parcul Națiunilor și Oceanário de Lisboa**

- Explorează Parcul Națiunilor, o zonă modernă și reabilitată, cu multe spații verzi și de recreere.
- Vizitează Oceanário de Lisboa, unul dintre cele mai mari acvarii din Europa.
- Plimbă-te pe promenada lungă de-a lungul râului Tejo.
- Seara, ia cina într-un restaurant din zonă și savurează ultima noapte în oraș.

Pe lângă acest itinerariu, asigură-te că iei în considerare ponturile menționate anterior pentru a te bucura de o experiență autentică în Lisabona. 

Dacă ai timp, poți lua în considerare și o excursie de o zi în apropiere, cum ar fi Sintra, Cascais sau Costa da Caparica.

---
## Concluzii

Lisabona este un oraș vibrant și plin de istorie, oferind numeroase atracții turistice și culturale pentru vizitatori. 

Un city break de 4 zile îți permite să explorezi principalele obiective, precum Turnul Belem, Mosteiro dos Jerónimos, Castelo de São Jorge, cartierele Bairro Alto și Alfama, și să te bucuri de Oceanário de Lisboa.

De asemenea, nu uita să te plimbi prin străduțele pietonale, să savurezi gastronomia locală și să participi la o noapte de fado autentic.

Lisabona oferă o experiență memorabilă pentru toți vizitatorii și te încurajează să descoperi frumusețea și cultura portugheză. 

În plus, orașul servește ca punct de plecare pentru excursii în apropiere, cum ar fi Sintra sau Cascais, care merită să fie explorate dacă timpul permite. 

Planifică-ți vizita cu grijă, ținând cont de ponturile și itinerariul propus, și bucură-te de o aventură de neuitat în Lisabona.