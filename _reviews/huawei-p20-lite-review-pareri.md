---
title: Huawei P20 Lite | Pareri | Preturi | Review | Limba Romana
image_path: huawei-p20-lite.jpg
meta_image: assets/images/reviews/huawei-p20-lite.jpg
layout: review
date: 2019-05-13
categorie-review: TELEFON
tags: ['huawei', 'p20 lite', '2019']
nume: Huawei P20 Lite

opt:
  - name: design
    value: 80
  - name: opțiuni
    value: 80
  - name: performanță
    value: 65
  - name: cameră
    value: 70
  - name: baterie 
    value: 70	

scor-intro: Un smartphone mid-range bun, cu design ce aduce puțin a iPhone X și specificații medii la un preț accesibil.

description: Huawei P20 Lite Pareri, Preturi, Specificatii - Un smartphone mid-range bun ce capturează esența seriei P20, cu specificații medii la un preț accesibil.


pro: ['Design atractiv', 'Camera duală', 'Preț accesibil', 'Bateria OK']

contra: ['Performanta slabă a procesorului', 'Modul noapte al camerei foto', 'Softul']

key:
  - Ecran de 5.84" IPS LCD cu rezoluție 1080 x 2280px (432ppi)
  - Camera de 16MP + 2MP, apertură f 2/2, bliț
  - Video la 1080p @ 30 fps
  - Camera sefie de 16MP, f 2/2, 1080p @ 30 fps
  - Procesor de 16 nm Kirin 659, Octa-core
  - Memorie- 4 GB de RAM și 32 GB/ 64 GB spațiu de stocare; card microSD hibrid
  - Bateria de 3000mAh Li-Po, integrată

verdict: Huawei P20 Lite este o adiție bine venită în seria P20 ce capturează esența seriei și o pune la treabă și în rândul telefoanelor mid-range.  De asemenea, mai sunt și aspectul, camera duală pe spate și ecranul destul de mare. Cu siguranță este loc de îmbunătățiri. Ar fi putut de exemplu să utilizeze un procesor Kirin nou și nu unul reciclat din 2016. Deși ne dă senzația unui mic iPhone X la o treime din preț, performanțele sunt limitate și oarecum, prețul pare să îi depășească valoarea.

colors: ['red', 'green', 'blue', 'orange']

sku: rev2

---
<span class="drop-caps">P</span>_rin P20 Lite cei de la Huawei încearcă să cuprindă look-ul și sensibilitatea flagship-ului P20 dar fără să ceară acealeași prețuri. Pentru a putea obține acest lucru, cel mai puternic procesor al companiei este înlocuit cu unul modest, sunt adoptate câteva schimbări mărunte de design și este utilizată o cameră duală diferită._

---
## Huawei P20 Lite Pareri

P 20 Lite este un adversar de temut pentru Moto G6, nou model mid-range al celor de la Motorola. G6 are un sistem de operare mai curat și în general, este mai ieftin. Însă, nu se compară cu P20 Lite la design.

Deși poartă același nume, P20 Lite nu se aseamănă foarte mult cu fratele mai mare și puternic, P20. P 20 Lite are un ecran mare de 5.84 Inch și un display cu rezoluția de 2280 x 1080 pixeli. Marginile sunt înguste așa cum le au majoritatea telefoanelor premium în ziua de astăzi. 

Telefonul vine cu recunoaștere facială, o atingere inteligentă pentru un telefon ieftin.

<img src="{{ site.url }}/assets/images/reviews/huawei-p20-lite/h1.jpg"
     alt="\{{ page.title }}"
     style="float: left; margin-right: 10px;" />

---
## Huawei P20 Lite - Design

Dintr-o privire ar fi dificil să spui că Lite se diferențiază de mult mai distinsul și capabilul frate mai mare. Din ochi, au cam aceleași dimensiuni ( deși P20 este mai înalt, mai îngust și mai subțire), este construit din metal și sticlă iar în partea din față, este dominat de un display alungit.

Acestea fiind spuse, apar o serie de indicii care sugerează natura mai ieftină a lui Lite. Spre deosebire de corpul lui P20, unde sticla curbată curge în lin până în legătura metalică din jurul marginii telefonului, Lite are linia de incheiere mult mai grosieră. Deși nu este atât de elegant (discutabil), telefonul este mai greu de scăpat din mână.

Toate butoanele de control ale smartphone-ului sunt poziționate de-a lungul laturei din dreapta și pot fi accesate cu ușurință cu amândouă mâinile. 

Slotul hibrid SIM poate se regăsește pe partea stângă. Acesta oferă posibilitatea de a folosi fie o cartelă nano-SIM și un card micro-SD, fie două cartele nano-SIM. 

<img src="{{ site.url }}/assets/images/reviews/huawei-p20-lite/h2.jpg"
     alt="\{{ page.title }}"
     style="float: left; margin-right: 10px;" />

Precum majoritatea telefoanelor de la Huawei de după 2018, P20 Lite este echipat cu un slot de tip USB-C poziționată pe latura de jos. De asemenea, pe acceași latură se regăsește și on slot standard jack, de 3,5 mm. Asta este o veste foarte bună pentru cei care încă nu cochetează cu căștile bluetooth. 

Unul dintre lucrurile care ar putea să vă surprindă este greutatea acestuia. La numai 145g, este un dispozitiv surprinzător de ușor, mai ales având în vedere construcția de sticlă de pe spate.

Dincolo de nevoile evidente ale sticlei, precum lustruirea frecventă din cauza amprentelor, acest material adaugă și un grad mai ridicat de fragilitate dispozitivului.

Nu avem parte de rezistență la apă, deci, este bine să tineți telefonul departe de ploaie sau piscine.

Senzorul de amprentă este poziționat diferit față de restul dispozitivelor P20. Acesta nu mai este pe banda subțire de sub display și a fost relocat pe spatele telefonului. Are acum o formă circulară și este mai mare. 

---
## Huawei P20 Lite - Ecran

Huawei P20 Lite oferă un display mai mare decât P20 (5,84 inch vs 5,80 inch), cu un aspect-ratio înalt de 19:9. De fapt, în comparație cu alte dispozitive din aceeași categorie de preț, oferă cel mai bun raport ecran-corp (80,5%).

Notch-ul (decuparea ecranului în partea de sus pentru cameră), ca și dimensiuni este pe jumătate față de cel al lui Iphone X. Astfel, rămâne destul de mult spațiu pentru pentru diferiți indicatori și notificări de la sistemul de operare. În cazul în care nu îți place notch-ul, Huawei a inclus o opțiune de software prin care îl poți ascunde, prin colorarea barei de notificări în negru.

<img src="{{ site.url }}/assets/images/reviews/huawei-p20-lite/h3.jpg"
     alt="\{{ page.title }}"
     style="float: left; margin-right: 10px;" />


În termeni de calitate, P20 Lite are un display Full-HD+, 2280 X 1080 LTPS LCD, care practic îl poziționează peste P20. Cel puțin pe hârtie. Cu toate astea, diferența de mărime dintre cele 2 este prea mică ca să sugereze un oarecare avantaj.

Spre deosebire de P20 Pro, aici nu găsim nicio facilitate HDR. Totuși, Lite oferă o imagine destul de plăcută. Culorile și contrastul sunt echilibrate, cu imagine naturală și mișcări fluente.

---
## Huawei P20 Lite - Performanta

Dispozitivul este pus în mișcare de un procesor HiSilicon Kirin 659 octa-core. Acesta este favoritul celor de la Huawei pentru telefoanele mid-range 2017/2018, fiind la baza tuturor modelelor din această clasă de la Honor 7X până la Huawei P Smart.

Este un element hardware foarte competent dar oarecum învechit. De cele mai multe ori este comparat cu Qualcomm’s Snapdragon 625, un procesor de asemenea învechit pentru standardele actuale. 

Procesorul este ajutat de 4GB RAM, care, cel puțin pe hârtie, fac o treabă destul de bună în materie de performanță și stabilitate pe termen lung.

În practică, este o combinație care se traduce prin mișcări fluente atunci când treci prin interfață. Este asemănător cu oricare alt flagship, dar problemele încep să apară când deschizi și schimbi mai multe aplicații în mod frecvent.

<img src="{{ site.url }}/assets/images/reviews/huawei-p20-lite/h5.jpg"
     alt="\{{ page.title }}"
     style="float: left; margin-right: 10px;" />


Aproape întotdeauna, deschiderea unei aplicații noi te va pune în fața unui ecran gol pentru câteva momente, până când interfața va apărea. 

Huawei include propria-i aplicație de Management, care este proiectată să mențină lucrurile ordonate în spatele scenei și să ajute la menținerea stabilității pe termen lung. Dacă apar probleme privind performanța, aici ar trebui să te uiți prima dată. Nu numai că îți va indica dacă totul este sau nu este așa cum trebuie dar îți va da și soluții pentru rezolvarea eventualelor probleme.

Unele telefoane low-end și mid-end pică din cauza spațiului de stocare limitat, dar nu este cazul cu P20 Lite. Aproximativ 10 GB, o cantitate considerabilă de spațiu, este ocupată de fișierele sistemului din start. Cu toate astea, având la dispoziție 64GB, rămâne destul și pentru media, aplicații, jocuri și alte fișiere. În plus, spre deosebire de celelalte dispozitive P20, Lite suportă extensia memoriei de stocare prin intermediul unui card Micro SD până la 256 GB.

---
## Huawei P20 Lite - Software

Emotion UI, sau EMUI este un soft greoi construit peste Android care necesită ceva timp pentru a te obișnui cu el, mai ales dacă nu l-ai mai folosit niciodată. By default, nu există posibilitate să muți aplicațiile cu degetul, există câteva gesturi și scurtături unice de învățat iar Huawei plasează și câteva aplicații de ale lor.

De asemenea, dezamăgitor este faptul că Lite nu rulează ultimele versiuni de Android și EMUI.

Nu este vreo navetă spațială dar există multe opțiuni de personalizare a interfeței. Cea mai proeminentă este suita de teme construită de Huawei, oferite cu aplicația Themes app. Aceasta conține atât teme oficiale cât și oferite de fani și amatori. Poți customiza tot felul de setări rapide în panoul de notificări.

Telefonul are disponibil modul de folosire cu o singură mână, cu ajutorul căruia poți folosi ecranul împărțit în două. 

---
## Huawei P20 Lite - Camera 

Huawei și-a croit drumul în peisajul camerelo foto, făcând valuri notabile c seria Mate 10 și acum, depășind, după părerea unora, chiar și Apple, Samsund sau Google prin camera triplă a lui P20 Pro.

La modelul Lite, apare o combinație duală de 16 și 2 megapixeli, cel de-al doilea senzor fiind doar utilizat pentru furnizarea datelor în adâncime și nu să aducă capabilități de zoom optic fără pierderi.

Acestea fiind spuse, pe lângă modurile uzuale de fotografiere precum control manual, panorama și HDR, Lite mai are un mod portret ce facilitează adăugare de blur în jurul conturului subiectului, precum și o apertură mare ce permite focusul pe zona dintre prim-plan și background. 

<img src="{{ site.url }}/assets/images/reviews/huawei-p20-lite/h4.jpg"
     alt="\{{ page.title }}"
     style="float: left; margin-right: 10px;" />


În mare, camera dispozitivului oferă o experiență plăcută. Dacă ceea ce cauți este un aparat capabil să iți îndeplinească nevoile de social media, vei fi plăcut surprins cu rezultatul. Detecția marginilor la utilizarea efectului de adâncime nu este întotdeauna perfectă, însă, detaliile surpinse sunt destul de bune.

Modul HDR încetinește ușor aparatul și își face destul de bine treaba, detaliind zone luminoase ale fotografiei care altfel ar fi apărut șterse. De asemenea vă puteți aștepta la reproduceri bune ale culorilor, deși nivelurile de saturație sunt crescute în mod implicit. 

În scenarii slab luminate, ar fi fost de așteptat ca P20 Lite să se destrame, în schimb, a capturat foarte multe detalii din zonele cele mai întunecate. Modul Night Shot este în regulă, atâta timp cât nu există mișcare în scenă. 

Stabilitatea pe timpul fotografierii sau a filmării este o problemă notabilă la sistemul de cameră a dispozitivului. Așadar, nu apre e exista niciun fel de stabilizare digitală ceea ce cauzează blur în cazul mișcării telefonului. 

Pe partea de filmare, poți înregistra la calitate Full HD la 30fps, ceea ce este departe de a fi uimitor însă nu neapărat surprinzător având în vedere că Huawei a reușit să introducă destul de târziu rezoluțiile 4k până și la falgship-urile high-end. 

Camera din față vine cu o rezoluție de 16 megapixeli ce capturează detalii destul de bune și culori plăcute și corecte. 

---
## Huawei P20 Lite - Autonomie baterie

În cadrul testelor, P20 a depășit de multe ori așteptările. A rezistat confortabil o zi și jumătate la o singură încărcare.

Huawei a cochetat cu ecrane de rezoluții mari la dispozitivele high-end, însă la cele mid-range precum P20 Lite au fost potrivite ecranele Full HD+ care automat nu solicită atât de mult bateria. În plus, funcționând pe un procesor mid-tier și o baterie de 3000mAh, autonomia nu este atât de surprinzătoare.

Pe partea de software, există posibilități de a minimiza scurgerea excesivă a bateriei. Poți automatiza oprirea și pornirea, ajusta dinamic rezoluția ecranului și preveni rularea aplicațiilor în background fără acordul tău.

<img src="{{ site.url }}/assets/images/reviews/huawei-p20-lite/h6.jpg"
     alt="\{{ page.title }}"
     style="float: left; margin-right: 10px;" />


De asemenea, Huawei oferă și un optimizator de baterie pentru a economisi și mai mult autonomia bateriei. 

Cu toate acestea, dacă rămâi fără baterie, P20 Lite suportă tehnologia de încărcare rapidă și vine cu un adaptor în cutie. În cadrul testelor a fost capabil să încarce 23% din baterie în numai 15 minute și a dus bateria până la 42% în numai 30 de minute. 

---
## Ganduri de final

Huawei P20 Lite este departe de frații lui mai mari și mai puternici, dar este un dispozitiv capabil cu câteva atingeri premium. 

Dcaă ești în căutarea unui dispozitiv cu un set de camere foto și video capabile, bogat în caracteristici, autonomie bună a bateriei, încărcare rapidă, recunoaștere facială și ecran extins, P20 Lite este o alegere potrivită. 


Neajunsuri apar în principal în două zone. În primul rând, în ciuda tuturor optimizărilor software, procesorul Kirin 659 este deja foarte aproape de sfârșitul ciclului de viață și probabil nu va mai fi îmbunătățit în viitor. În al doilea rând, Moto G6 Plus oferă aceleași caracteristici, poate chiar mai bune însă la un preț mai mic.

---
Surse: [GSMARENA](https://www.gsmarena.com/huawei_p20_lite-review-1767p6.php), [TRUSTEDREVIEWS](https://www.trustedreviews.com/reviews/huawei-p20-lite), [CNET](https://www.cnet.com/reviews/huawei-p20-lite-review/), [TECHRADAR](https://www.techradar.com/reviews/huawei-p20-lite)