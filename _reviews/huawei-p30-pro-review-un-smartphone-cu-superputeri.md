---
title: Huawei P30 Pro | Review Limba Romana | Un Smartphone cu Superputeri 
image_path: huaweip30pro.jpg
meta_image: assets/images/reviews/huaweip30pro.jpg
layout: review
date: 2019-04-25
categorie-review: SMARTPHONE
tags: ['huawei', 'premium', '2019']
nume: Huawei P30 Pro

opt:
  - name: design
    value: 90
  - name: opțiuni
    value: 95
  - name: performanță
    value: 75
  - name: cameră
    value: 99
  - name: baterie 
    value: 99	

scor-intro: Camera cu caracteristici și trucuri impresionante și aspectul vibrant fac din Huawei P30 Pro un candidat serios pentru topul celor mai bune telefoane ale anului.

description: Huawei P30 Pro - Review - Camera cu caracteristici și trucuri impresionante și aspectul vibrant fac din Huawei P30 Pro un candidat serios pentru topul celor mai bune telefoane ale anului.

pro: ['Fotografii uimitoare', 'Baterie foarte bună', 'Se incarca foarte repede', 'Design superb']

contra: ['Performanta procesorului', 'Rezoluția ecranului', 'Nu are mufă jack', 'Interfața rămâne o problemă']

key:
  - 3 camere pe spate proiectate de Leica
  - Bateria de 4200 mAh
  - Ecranul OLED de 6.4 inch
  - Procesorul Kirin 980
  - Încărcare super rapidă

verdict: Ar trebui să-l cumperi? Ei bine, da. Zoom-ul periscopic și performanțele camerei în condiții slabe de luminozitate sunt printre motivele pentru care acest smartphone își merită prețul. De asemenea, durata de viață a bateriei, senzorul de amprentă integrat in display care răspunde foarte bine și designul superb poziționează telefonul în topul celor mai dorite telefoane lansate în 2019, cel puțin până acum.

colors: ['red', 'green', 'blue', 'orange']

cod-ihunt: "necunoscut"
link-ihunt: 
cod-evomag: "51093SNF"
link-evomag: https://event.2performant.com/events/click?ad_type=quicklink&aff_code=074a8f7dc&unique=d4f678b43&redirect_to=https%253A//www.evomag.ro/solutii-mobile-telefoane-mobile/huawei-telefon-mobil-huawei-p30-pro-procesor-octa-core-kirin-980-capacitive-touchscreen-6.47-6gb-ram-128gb-flash-camera-tripla-40-20-8mp-wi-fi-4g-dual-sim-android-aurora-3682116.html

cod-emag: "51093SNB"
link-emag: https://l.profitshare.ro/l/6307808

cod-pcgarage: "1826568"
link-pcgarage: https://l.profitshare.ro/l/6307816

cod-quick: "202609"
link-quick: https://l.profitshare.ro/l/6307810

cod-vexio: "necunoscut"
link-vexio: 

sku: rev1

---
<span class="drop-caps">D</span>_acă nu te deranjează foarte tare versiunea proprie de Android a celor de la Huawei (EMUI), P30Pro este un telefon fantastic care iși merită prețul. Camera, bateria și aspectul îl pun în topul telefoanelor premium lansate anul acesta. A fost lansat pe 26 martie 2019 impreună cu un frate mai mic și mai ieftin, Huawei P30. Va fi Huawei în top cu P30Pro sau Samsung cu Galaxy S10 și Galaxy S10 Plus?_

> Unic, distractiv și cu o cameră extraordinară Huawei P30Pro devine un supererou al telefoanelor.

---
## Huawei P30Pro Review

Cu toate că în anul 2019 atenția va fi îndreptată în principal asupra noilor modele de telefoane pliabile - Huawei Mate X sau Galaxy Fold - și bineînțeles asupra fenomenului 5G, vom vedea și o mulțime de modele de smartphone tradiționale. Cu siguranță, P30Pro va fi unul dintre cele mai bune.

<img src="{{ site.url }}/assets/images/reviews/huawei-p30-pro/huaweip30pro elgance.jpg"
     alt="\{{ page.title }}"
     style="float: left; margin-right: 10px;" />


Huawei este, ca mărime, al doilea fabricant de telefoane din lume iar odată cu lansarea P30Pro, au șanse reale să ajungă pe primul loc. 

---
### P30Pro vs P30

P30 este fratele mai mic al lui P30Pro, o variantă lite cu un ecran mai mic. Cu toate astea, vine cu același design atractiv. Nu are același zoom la cameră și nici aceleași performanțe însă este echipat cu mufă jack. Nu este la fel de captivant ca și P30Pro însă și prețurile sunt diferite.

---
### Design - culori uimitoare

Design-ul telefonului este un mixt între P20Pro și Mate 20Pro, telefoane care au apărut înainte. Marginile nu sunt așa ascuțite ca la Mate 20 Pro, însă destul de înguste încât să le poți simți în palmă. În cutie este inclusă o husă transparentă din silicon ce face telefonul mai confortabil și mai puțin alunecos. Transparența este importantă deoarece Huawei a depus mult efort să creeze poate cele mai interesante culori văzute până acum la un smartphone.

<img src="{{ site.url }}/assets/images/reviews/huawei-p30-pro/huaweip30colors.jpg"
     alt="\{{ page.title }}"
     style="float: left; margin-right: 10px;" />

Așadar, avem strălucitorul orange/roșu - denumit "amber sunrise" ( răsăritul de chihlimbar ). Apoi "breathing crystal" ( cristalul care respiră ), un gradient albastru cu argintiu și cu nuanțe de roz și verde. De asemenea avem și opțiunile negru și aurora ( culoarea  celor de la Huawei ). Toate culorie sunt superbe și stralucitoare. 

---
### Greutate și construcție

Spre deosebire de Mate 20 Pro, P30 Pro se simte puțin mai greu în mână, în ciuda faptului că diferența dintre ele este de numai câteva grame. Probabil, acest lucru se datorează faptului că la P30 Pro partea de sus este mai grea. Surplusul de greutate în partea de sus este mai mult decât sigur cauzat de tehnologia îmbunătățită a camerei.

Este construit din sticlă și metal, asemănător cu Galaxy S10 sau P20 Pro, însă nu este neapărat un lucru rău. Se simte bine în mână, însă dat fiind faptul că conține sticlă, nu ai vrea să îl scapi. În materie de protecție impotriva apei telefonul are un nivel IP68, care îl menține în siguranță în fața băuturilor vărsate. 

<img src="{{ site.url }}/assets/images/reviews/huawei-p30-pro/huawei-p30-ip68.jpg"
     alt="\{{ page.title }}"
     style="float: left; margin-right: 10px;" />

Nu este nicio mufă jack așa că fără căști cu fir. De asemenea, nu are nici slot pentru card microSD. Huawei a optat din nou pentru modelul propriu de card NM (nano memorie) pentru extinderea spațiului de stocare disponibil. Acestea sunt mai scumpe și mai greu de găsit decât clasicele microSD-uri.

---
### Ecranul

Ecranul se întinde chiar până la marginile telefonului, frânt numai de o singură crestătură mică în partea de sus ce conține camera de selfie. Marginile sunt de asemenea mici și nu există niciun senzor de amprentă sub ecran ca la P20 Pro. Acesta a fost integrat în ecran. Locul unde trebuie pus degetul este marcat de o iconiță amprentă pe ecranul de blocare.

Display-ul are o rezoluție în pixeli de 2340 X 1080. Mult sub cei 3040 X 1440 ai lui Galaxy S10 Plus, dar insesizabil. Poate dacă ții cele două telefoane unul lângă celalalt și pui același video, vei reuși să observi o oarecare diferență. 

---
## Cât de bună este camera? - Huawei P30 Pro

Huawei P30 Pro are 3 camere pe partea din spate:
* camera principală de 40 megapixeli cu o lentilă de f/1.6 și un senzor de culoare RYYB (roșu, galben, galben, albastru) față de cele usuale RGB (roșu, verde, albastru);
* o unitate ultra-wide de 20 megapixeli;
* o unitate pentru zoom de 8 megapixeli.

---
### Zoom

Camera de 8 megapixeli este concepută să funcționeze ca un periscop și de aceea are un zoom incredibil. Poate mări de nu numai de 5x ori dar de 10x fără mari pierderi de calitate. Acest nivel de zoom este foarte mare pentru un telefon și te lasă să te apropii de detalii unde în mod normal ai avea o imagine super pixelată.

<img src="{{ site.url }}/assets/images/reviews/huawei-p30-pro/huawei-p-30-pr-camera.jpg"
     alt="\{{ page.title }}"
     style="float: left; margin-right: 10px;" />

Nu este complet fără pierderi de calitate așa cum susțin cei de la Huawei însă dacă e să îl compari cu zoom-ul lui S10 Plus, P30 Pro este cu mult în față. Probabil acesta este cel mai bun telefon când vine vorba de zoom in fotografie.

Poți folosi și zoom-ul digital în același timp cu cel al lentilelor și să mărești imaginea până la 50x. Desigur, calitatea imaginii se reduce semnificativ.

---
### Stabilitate

De asemeanea, stabilitatea este destul de bună. Când ești cu zoom-ul la maxim și te chinui să prinzi un anumit detaliu, telefonul luptă din greu să stabilizeze imaginea pentru a te ajuta să faci o fotografie cât mai clară.

---
### În întuneric 

Huawei P30 Pro face fotografii extraordinare noaptea sau în condiții de luminozitate scăzută și poate să prindă un nivel uimitor de detalii. 

Prin combinația unui nou tip de senzor de imagine și un ISO ridicat, telefonul poate să facă capturi în situații în care nici ochiul uman nu o face prea bine.

---
### Fotografiile uzuale

Fotografiile de zi cu zi, utilizând camera standard sunt în general decente. 

În comparație cu Galaxy S10 Plus, P30 Pro are culorile puțin mai slabe și nu echilibrează întotdeauna perfect luminile și umbrele.

În particular, acest lucru se aplică la utilizarea modului super-wide, care de multe ori se chinuie să echilibreze  calitățile generale ale expunerii.

Ajutat de modul HDR, la selfie-uri telefonul face o treabă decentă la echilibrarea expunerii. Acest lucru ține sub control fundalurile luminoase. 

Culorile arată natural și având în vedere că nu există blitz în față și fotografiile făcute în întuneric arată destul de bine.

---
### Camera din față - selfie

Fotografiile făcute cu camera frontală arată extraordinar. Nu e de mirare având în vedere că aceasta are 32 de megapixeli. 

---
## Performanță

* P30 Pro este alimentat de un procesor Kirin 980, utilizat pentru prima oară pe modelul Mate 20 Pro anul trecut;
* Pe toate versiunile disponibile avem 8Gb RAM;
* În materie de memorie de stocare opțiunile disponibile sunt: 128 GB, 256GB și 512 GB;
* Se mișcă foarte bine la utilizare chiar dacă scorurile din benchmark nu se apropie de cele ale rivalilor.

Procesorul Kirin 980 este construit pe o arhitectură foarte eficientă, asemănătoare cu cea a procesoarelor Snapdragon 855. 

În termeni de benchmark, telefonul nu este un rival pe măsura lui Galaxy S10 Plus. Poate funcționa și pe un mod de performanță însă tot se simte mic pe lângă rivalul de la Samsung. 

Însă scorurile nu spun toată povestea și în utilizare, telefonul este departe de a fi încet. Navigarea în interfață este promptă și fără întârzieri. Conținutul video și jocurile cu cerințe grafice ridicate rulează fără probleme. 

---
### Sistem de operare

P30 Pro rulează ultimul Android Pie 9, suprapus de software-ul celor de la Huawei, EMUI 9.1. Acesta din urmă aduce a iPhone, considerând aplicațiile poziționate de-a lungul mai multor homescreen-uri. Dacă vrei, poți schimba interfața pe una mai apropiată de Android.


---

## Display

* Ecranul arată foarte bine, deși vizual nu atât de bine precum S10 Plus sau IPhone XS;
* Are o rezoluție de 2340 X 1080, 6.4 inch în diagonală, OLED cu suport HDR;

Măsurând 6.4 inch, display-ul OLED se întinde pe aproape toată partea din față a telefonului și are margini curbate, similiare cu cele ale lui Galaxy S10. Este luminos, are culori bine echilibrate și reproduce conținutul într-un mod impresionant. 

Pentru aplicațiile precum Netflix sau YouTube are suport HDR pentru a îmbunătăți culorile, insă este mult mai puțin notabil decât la Galaxy S10 Plus. 

---
### Luminozitatea - 446 niți

Măsurată în niți, o unitate de măsură a intensită împărțită la suprafață. Luminozitatea maximă, cu o valoarea de 446 niți, oferă destulă putere încât telefonul să fie vizibil în razele soarelui. 
Nitul măsoară câtă lumină vine de la un ecran. Moajoritatea oamenilor se simt confortabil undeva la 150-200, ceea ce la P30 Pro înseamnă 40%.

---
### Nivelul de negru - 0.000 niți

Utilizarea ecranului OLED, spre deosebire de LCD, oferă nivelul perfect de negru. 

---
### Contrastul - infinit

Huwei P30 Pro, la fel ca iPhone X și Samsung Galaxy S10, utilizează un ecran OLED. Acest ecran oferă un raport de contrast infinit. Raportul de contrast este bazat pe distanța dntre cel mai întunecat negru și cel mai luminos alb.  

---
### Acuratețea culorilor - temperatura: 7287k

Temperatura culorilor la Huawei P30 Pro este destul de apropiată de cea ideală (6500k). Valoarea de 65000k ne spune că albul nu are acea tentă galbenă.

---
## Baterie 

* O baterie de 4200mAh;
* Durata de viață a bateriei este excelentă; telefonul rezistă aproape 2 zile de utilizare normală;
* Rezistă foarte mult la streaming media.

<img src="{{ site.url }}/assets/images/reviews/huawei-p30-pro/huawei-p30-battery.jpg"
     alt="\{{ page.title }}"
     style="float: left; margin-right: 10px;" />

Folosit destul de intens, cu mai multe ore de muzică, destul de multe telefoane și o mulțime de activitate social media/ email, telefonul rezistă 2 zile. Un rezultat destul de impresionant. Dacă adăugăm încărcarea super rapidă obținem un campion al bateriilor. 

---
### Performanța bateriei - VIDEO

Telefonul are un ecran destul de mare cu o rezoluție maxima FHD+. Pentru a prelungi durata de viață a bateriei poți schimba rezoluția la HD. 

De exemplu, o oră de Netflix la 50% luminozitate a consumat 6% din baterie, mult mai puțin decât ar consuma Galaxy S10 Plus, de exemplu. 

---
### Bateria pe timpul jocurilor

Jocurile vor pune întotdeauna o presiune mult mai mare pe baterie decât conținutul video. Însă P30 Pro nu dezamăgește nici aici. Acesta a consumat 12% - 15% pe oră, jucând jocuri solicitante precum Asphalt 9 și între 8% și 11% la jocuri mai mici.

---
### Încărcarea

Încărcătorul care vine în cutie are o putere de 40w. Acesta poate încărca telefonul până la 100% în aproximativ o oră. Mai impresionant este că poți încărca telefonul de la 0% la 70% în numai 38 de minute.

---
Surse: [DIGITALTRENDS](https://www.digitaltrends.com/cell-phone-reviews/huawei-p30-pro-review/), [TRUSTEDREVIEWS](https://www.trustedreviews.com/reviews/huawei-p30-pro), [CNET](https://www.cnet.com/reviews/huawei-p30-pro-review/) 